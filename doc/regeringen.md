Hur har vi räknat?
==================

Regeringsbildningen simuleras baserat på valresultatet i det _valdistrikt_ där den adress du sökt på ligger.

Simuleringen beräknar först en mandatfördelning i Riksdagen baserat på samma regler som vid riksdagsvalet, dvs. den [jämkade uddatalsmetoden](http://sv.wikipedia.org/wiki/J%C3%A4mkade_uddatalsmetoden) efter att partier som fått mindre än 4% av rösterna sållats bort.

Utifårn den framräknade mandatfördelningen i Riksdagen simuleras en regeringsbildning. Precis som vid det riktiga valet får först det största partiet en "fråga" om att bilda en majoritetskoalition. Partiet väljer partners utifrån sina politiska preferenser om vilka det kan tänka sig att regera med (baserat på partiernas ställningstaganden inför valet 2010).

Om det största partiet lyckas hitta en majoritet i Riksdagen bildar det regeringen. Statsministern utses från det största partiet och de övriga ministerposterna fördelas på koalitionspartierna baserat på de inbördes styrkeförhållandena.

Om det största partiet misslyckas med att hitta en majoritet, går frågan om att bilda en majoritetskoalition över till det näst största partiet.


Varför är Sverigedemokraterna med i vissa koalitioner?
======================================================

Det är inte särskilt troligt att något partiblock hade velat bilda koalition med Sverigedemokraterna efter riksdagsvalet 2010. **Kvartersregeringen** simulerar ibland en regering där Sverigedemokraterna ingår. Detta händer då det inte finns någon möjlig majoritetskoalition i Riksdagen utan Sverigedemokraterna (något av de båda blocken + MP och/eller FP). Eftersom SD oftast röstar med Alliansen simulerar vi i dessa fall en koalition mellan samtliga Allianspartier samt SD. Kanske hade en sådan situation slutat med nyval istället, men det är inte säkert.